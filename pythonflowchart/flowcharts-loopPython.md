```ngmeta
name: flowcharts-loop

completionMetho:
```


# flowcharts-loop

- Agar aapko bola jaye ki ek **flowchart** banao jo **5 baar** “Navgurukul” print kare. Tab aap aisa kuch karenge

![loop 5bar print](/home/courage/Desktop/Markdown-Curriculum/pythonflowchart/loop/1sir3A6u_UBpmTPK18jdDJ7w.png)

- Socho agar aapko 1000 baar kuch print karna hai ya koi bhi same kaam bar bar karna hai? Tab kya aap **baar baar** print statement likhoge? 
 
- Aise kaam karne ke liye hum **loop** ka use karte hai. **Loop** se aise kaam karna easy ho jata hai. Chalo ab dekhte hai ki loop kaise likhte hai. Aur loop kaise chalta hai. Neeche diye flowchart ko ek baar pehle khud samjhne ki koshish karna. Aisa ho sakta hai ki aap isse khud hi samajh jaye.


![loop bar bar chlega](/home/courage/Desktop/Markdown-Curriculum/pythonflowchart/loop/2so4mQw-FPLSJKTef2-aCR8A.png)

 
- Hume Navgurukul 5 baar print karna hai.
	- 1.Humne counter ko 0 se shuru kiya. **Counter** se hum count karenge ki hum kitni baar print kar chuke hai.

	- 2.Aur fir check kiya - **Kya counter 5 se kam hai?**

	- 3.Abhi counter ki value 0 hai. Yeh condition **True** hogi aur navgurkul print ho jayega.
	
	- 4.Uske baad hum counter ki value ko ek se bada denge. Aur phir se if statement par chale jayenge. Yeh 		condition phir se true ho jayegi kyunki 1, 5 se chota hai. Aur ek baar aur navgurukul print ho jayega.
	
	- 5.Aisa tab tak hota rahega jab tak counter ki value 5 nahi ho jaati. Uske baad If ki condition **False** ho jayegi 
(kyuki `5, 5` ke equal hai). Aur hum rukk jayenge. 


Isko hum **loop** bolte hai. Loop matlab kisi cheez ko baar baar karna. Jaise agar hume ek ek glass ko bhar kar, usse matka bharna hai, toh hume woh baar baar karna hoga. Yeh karne ke liye, hum aisa loop chala dete hai jisse ki paani tab tak bharta rehta hai, jab tak ki matka poora na bhar jaye.

**Aao hum ab kuch flowcharts banate hai.**

- 1) Ek flowchart banao jo 10 baar aapka naam print kare.
![10 bar name print](/home/courage/Desktop/Markdown-Curriculum/pythonflowchart/loop/3sh9nit9dO0YZm3H9RJfAaBw.png)


- 2) Ek flowchart banao jo 0 se 10 tak numbers print kare.

**Note:- Aapko 0 aur 10 bhi print karna hai.**

![10 or o print](/home/courage/Desktop/Markdown-Curriculum/pythonflowchart/loop/4sOYwK_xXHTmFN3q_Lm15NWg.png)

- 3) Ek flowchart banao jo 11 se 45 tak saare numbers print kare. 
**Note:- Aapko 11 aur 45 bhi print karna hai.**	

![15 se 45 sare print](/home/courage/Desktop/Markdown-Curriculum/pythonflowchart/loop/5smE2gxcTqpGob0DBoPz4XgA.png)

- 4) Ek buiding hai jisme 10 floors hai. Aur aap uss building ke ground floor par ho. Aapko uss   building ke top floor par jaana hai. Aap ek baar mein ek floor hi chadh sakte ho. Ground floor se top floor per jaane ka flowchart banao. Jab aap top par phonch jayenge tab aapko “mein top par pahunch gaya”print karna hai.

![10 flor](/home/courage/Desktop/Markdown-Curriculum/pythonflowchart/loop/6sdvcoxmTZ6apZBhj7XBW39w.png)

- 5) Ek flowchart banao jo 20 se 100 mein wahi numbers print kare jo 2 se divisible hai yaani numbers ka 2 se bhaag karne par remainder (shesh) 0 bachta hai. 